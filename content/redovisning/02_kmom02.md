---
---
Redovisning kmom02
=========================

Automatgenererande verktyg som phpDocumentator är ett bra alternativ för att dokumentera ett arbetes gång, medan UML ofta är en förberedande insats i planeringen av ett projekt. UML är därför inte ett facit på det färdiga resultatet, som en automatgenererad dokumentation blir. En annan skillnad är att koden i sig, med DocBlocs i php, är viktig för att phpDocumentator ska fungera som tänkt. Jag ser syftet med bådadera; UML för att själv modellera och visualisera hur jag vill att resultatet ska bli, phpDocumentator för att överblicka och dokumentera processen “live”. Make doc verkar smidigt, däremot är jag inte så impad av webbsidan phpDocumentator; drop-down-menyn till vänster är svårnavigerad (kan vara Mac-relaterat pga det ser bättre ut i Mikaels video), och jag kan inte se något Class Hierarchy Diagram. Det senare verkar enligt Mikael (i Gitter) vara ett problem som kan vänta.

Det var inte det lättaste att integrera spelet i ramverket och jag är medveten om att jag har mycket förbättringspotential där, kodraderna är verkligen inte färre nu än tidigare. Mikaels videoserie var dock tacksam att kunna hänga med i! Jag fick pussla om en del i koden, använda mig mer av POST än SESSION, och get/post-routes har tvingat mig till dubbla kodrader som ser onödiga ut men försöker jag minska dem fallerar funktionaliteten. Det har också varit betydligt svårare att felsöka. Jag får ta smällen i kommande kursmoment och försöka bättra på efterhand. “Learning by doing” är väl en del i lärandeprocessen!

Å ena sidan är det lite dubbelarbete att först skriva kod utanför ramverket för att sedan anpassa den till ett ramverk, å andra sidan kan det vara lättare att först bygga en lyckad grund för koden utan att behöva ta hänsyn till hela ramverkets struktur. I det långa loppet är det säkert bäst att direkt använda sig av ramverket då man slipper dubbelkoda saker som kanske redan finns där att använda sig av.

Min TIL för detta kursmoment är arv för php-klasser (enligt guiden) och att integrera kod i ett ramverk. Det återstår för mig att lyckas optimera genom fler, mindre routes, förhoppningsvis släpper det i kommande kursmoment.
