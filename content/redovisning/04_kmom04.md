---
---
Redovisning kmom04
=========================

Jag har tragglat mig igenom detta kursmoment med visst eftersläp i förståelsen. Jag tycker överlag att kursen är tuff och det är mycket som ska bearbetas varje vecka och då blir det väl så; att det tar tid att ta in allt nytt. Jag tror att förståelsen för Trait och Interface hade underlättats av handfasta exempel på hur det kan användas i ett större sammanhang, nu slutade det med att min DiceHistogram-klass är ganska värdelös och det mesta händer i traitet, men det är ju upp till mig att bättra på egentligen (skyller på tidsbrist). Arv har vi pratat om i tidigare kurser så konceptet var inte så svårt att förstå, och Interface är ett begrepp jag hör om ibland som var intressant att få introduceras för och använda.  Jag antar att det kan fungera som översikt över en klass uppbyggnad, förutom som ett “kontakt”, och det verkar användbart i större sammanhang.

Kontroller har använts tidigare under utbildningen, i t.ex. htmlphp-kursen vill jag minnas. Jag gillar begreppet då det blir tydligt att kod som kontrollerar och fungerar som “lim” i ett projekt kan ligga där. Att flytta över route-kod dit var inget stort projekt, samma sak med att skifta från att använda globala variabler för hantering av session och post till att använda ramverkets. Förra veckan förstod jag inte riktigt skillnaden på de sätten att koda mot t.ex. sessionen, men det klarnade nu.

Min ambitionsnivå kring intelligensen för datorn har inte varit jättehög då jag känt att nästa kursmoment flåsar mig i nacken. Att integrera histogrammet i datorintelligensen känns tyvärr långt bort. Jag gjorde en ny metod för att bestämma antalet slag datorn ska göra; om den ligger under är den mer risktagande och om den leder med mer än 20 poäng och har över 60 poäng är den mer försiktig. Det kan såklart slå fel men ofta har datorn knappat igen poäng snabbt på det viset, om den ligger under. Att lägga in histogrammet var ett bra sätt att ytterligare öva på att integrera ny kod i ramverket.

Det var en utmaning att få till tester på Histogram-klasserna, men det gjorde också att jag fick ökad förståelse för hur injectData t.ex. fungerar. Att skriva tester och kontrollera utfall känns som ett bra sätt att lära känna sin kod bättre (särskilt nu när mycket kod kom från guiden). Jag har inte gjort några tester på kontrollerklasser, och har något lägre kodtäckning än förra veckan, detta för att jag skippade att göra tester på vissa get-metoder.

Min TIL denna vecka är främst att jobba med Traits, det känns som ett bra sätt att dela upp kod och göra den mer flexibel!
