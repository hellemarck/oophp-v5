---
---
Redovisning kmom03
=========================

Den erfarenhet jag har av kod som testar kod är det som utbildningen innefattat tidigare, dvs i oopython-kursen. Det kan tyckas lustigt att sitta och skriva tester för kod man vet fungerar, men framför allt kan jag se nyttan med det när man skriver större projekt och vidareutvecklar befintlig kod till att t.ex. täcka större områden och återanvändas. Då kan man köra sina befintliga tester för att kontrollera att man inte förstör tidigare funktionalitet.

Enhetstestning innebär att man testar varje liten kodenhet för sig själv. Att tänka på att koden man skriver ska vara testbar är en bra utgångspunkt för att hålla den koncis och med tydliga syften. En annan nytta är att man slipper gå tillbaka och justera fungerande kod när man väl ska lyckas skriva tester på den.

White box testing innebär att man har full tillgång till källkoden man skriver tester på; man vet precis hur den ser ut. Black box testing är det motsatta, att tester skrivs på en kod man inte har framför sig. Man vet alltså vad det önskade utfallet ska vara men inte hur processen ser ut. Grey box testing är ett mellanting; man har tillgång till delar av koden man testar. Positiva tester innebär att utfallen är som tänkt och koden gör som vi vill. Negativa tester görs för att kontrollera ett programs respons när man inte gör som det är tänkt; t.ex. att input-data är i fel format eller att ett exception ska kastas.

Det här kursmomentet har varit utmattande och utdraget, det var helt annorlunda i nivå jämfört med tidigare moment. Framförallt tar varje fel så lång tid att hitta eller förstå då jag upplever PHP som svårt att felsöka i. Jag var nog lite stressad när jag tog mig an Dice-uppgiften från början (jag hade behövt lägga en hel dag på att ens få Xdebug att fungera på min Mac) och fick backa och börja om flera gånger. Slutresultatet är två klasser; en Player och en Game. Från början hade jag också en Dice-klass och en DiceHand-klass, men jag fick inte rätt på koden för att hantera flera tärningar så jag sänkte ambitionsnivån och höll mig till en tärning som slumpas fram direkt i Player-klassen. Jag känner mig inte helt hemma med PHP och tänkte därför att det är bäst att hålla koden så “liten” och simpel som möjligt = färre ställen där det kan gå fel. Jag tycker fortfarande att hantering och samspel i sessionen, post och get är ganska svårt, men jag löste det efter bästa förmåga denna vecka genom att ha hela spelet i sessionen och jobba huvudsakligen direkt mot klasserna. Det resulterade i begränsat med kod i routsen vilket jag är nöjd med. Förbättringspotential finns såklart i att kunna använda flera tärningar, jag kunde också använt olika view-filer för att minska php-koden i dem. Vid det här laget är jag bara glad att jag har ett fungerande resultat, det känns som jag nyss tagit mig ut på andra sidan av ett examinationsprojekt!

Testerna gick över förväntan, jag har kodtäckning på 75-90% (utom Classes and Traits då). Mina tester är ganska simpla, men någon gång måste man ju nöja sig och få känna sig färdig. Mitt TIL denna vecka är enhetstester med PHP och, ärligt talat, att allt löser sig tillslut även om det inte känns så för stunden. ;)
