---
---
Redovisning kmom01
=========================

Den erfarenhet jag har av objektorienterad programmering är från oopython-kursen jag nyss läst. Den enda bekantskap jag har med PHP är från denna utbildning (htmlphp-kursen i höstas) och hittills är PHP tyvärr inte en favorit. Det är nog en förutfattad mening jag har; att PHP är svårt, men den kanske det blir ändring på nu! Om inte annat så har jag ju åtminstone introducerats för objektorientering genom pythonkursen. Därför var det inte så svårt att komma in i klass- och objekttänket denna vecka.

Gissa numret tog flera dagar för mig att slutföra. Det gick bra fram tills att jag skulle lägga in en processida, jag hade ett himla bry med att få till samspelet mellan session, POST och variabler och att förstå vad som skulle ske i processidan. Det slutade med att jag hanterar POST-innehållet på den sidan och jobbar med sessionen på index.php. Jag tror säkert jag hade kunnat göra mer i processidan men är nöjd med att slutligen ha fått det att fungera. Överlag tycker jag ofta det blir svårkodat när det är mycket olika saker att hålla koll på, och olika samspel som ska fungera, likt nu med både session, objektet och POST. Det är väl en vanesak som får utvecklas med tiden.

Git och Github i me-sidan har gått bra, jag behövde friska upp minnet från design-kursen och följa med i videorna men stötte inte på några problem. Dock har jag problem med att cimage-redigeringar inte visas på min localhost. Jag har publicerat till studentservern där det fungerar som det ska, men inväntar lärarhjälp för att kunna lösa problemet lokalt.

Ramverket till me-sidan känner jag ju igen sedan designkursen så det är inte lika överväldigande som då att kastas in i, som tur är. Designmässigt känns det lite begränsande och omständigt att jobba med ramverket, men design är ju inte fokus i denna kursen så det ska nog gå bra!

Mitt TIL är objekt och klasser i PHP samt att jag efter denna vecka har bättre koll på hur sessioner fungerar, något som jag tyckte var himla krångligt i htmlphp-kursen.
